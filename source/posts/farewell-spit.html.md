---
title: Farewell Spit
date: 2023-04-19T11:13:29.991Z
description: Het afscheid is nabij
image: /images/uploads/20220401_010319.jpg
---

Gelegen op een prachtig wit strand keken ik en Sarah vol bewondering hoe een mini-eiland uit de oceaan opdoemt. Het eiland is overgroeid met groen. Een klein stroompje kan de rots net de status van schiereiland ontzeggen. De golven maken er een afslag en betreden een grot die over miljoenen jaren uit de rots is gebeiteld. Kinderen sandboarden van de duinen en koppeltjes kuieren in vrede over het zand. We keken elkaar aan en zeiden, als dezen van hierboven nu hier de poort tot de hemel niet in deze grot heeft gebouwd, dan heeft hij toch wel een serieuze kans gemist. Wharariki beach ligt dicht bij de Farewell Spit, een bestemming die we later op die dag aandeden. Symbolischer kan bijna niet, het was ook de plek waarop captain Cook zijn laatste keer de ogen op Nieuw-Zeeland liet vallen na zijn avonturen.

Een ideale afsluiter. Vanaf nu is alles nog een bonus. We zijn ontzettend dankbaar. We hebben het klein België wel moeten missen, maar we hebben er veel voor teruggekregen. Nieuw-Zeeland heeft ons hart gestolen, en dat van onze bezoekers eigenlijk ook vermoed ik.

Ook al is afscheid nemen nooit leuk, we kunnen Nieuw-Zeeland enkel verlaten met positieve gevoelens, we kijken er naar uit om onze familie en vrienden terug te zien en hebben eigenlijk weinig kansen onbenut gelaten. Tussen de praktische beslommeringen van het einde door maken we nog wat tijd voor kleine uitstapjes, en gaf Sarah ook een afscheidsbarbecue voor collega's en vrienden. Op de weg naar huis maken we nog een tussenstop in Lombok (Indonesië), om daarna de Beglische zomer tegemoet te vliegen.

We hebben hier heel veel geleerd, niet enkel over de wereld maar ook over onszelf. Vooraf hadden we nooit kunnen hopen dat onze tijd hier in Nieuw-Zeeland zo fantastisch ging verlopen. Ook al is het enkel in ons binnenste ik denk dat we toch met trots een stukje Kiwt zullen meenmen (niet de vogel en niet het fruit).

Bedankt om de blog te volgen en tot binnenkort!!!!

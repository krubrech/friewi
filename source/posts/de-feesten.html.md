---
title: de Feesten
date: 2023-03-25T07:54:20.412Z
description: Feesten in Nieuw-Zeeland
image: /images/uploads/IMG_20221225_181237.jpg
---
Voor het eerst vierden we de feesten een heel eind van huis.
Er viel dan ook heel wat te vieren de laatste maanden: 10 jaar samen, Kerst, Klaus zijn 32e, oudejaar, nieuwjaar, mijn 30ste;
Hoe je het ook draait of keert, het was een ietwat vreemde ervaring.

De kerstsfeer was niet echt tastbaar bij 20 graden in putje zomer. We vierden Kerst op een camping in het Zuiden, in het gezelschap van Gunther - en nog een hoopje andere toeristen.
We waren niet de enigen die die ochtend aan het bellen waren met onze familie. 

Op Klaus zijn verjaardag deden we een stevige fietstocht, waar hij nog een loopje aanknoopte.
Dat gaf Gunther en ik de tijd om een tiramisu met kaarsjes voor te bereiden.

Oudejaarsavond brachten we door in de grootste universiteitstad van Nieuw-Zeeland, Dunedin.
Er was heel veel sfeer en we kwamen onverwachts op een concert terecht om daar dan samen met de band af te tellen tot het nieuwe jaar.
Heel fijne ervaring om als een van de eersten in de wereld Gelukkig nieuwjaar te kunnen zeggen :)

Voor mijn verjaardag had Klaus een verrassing in petto - waar de meeste lezers wel meer vanaf weten. Het was echt super om iedereen op die manier nog es kort te zien en bij me te hebben op mijn dertigste!
---
title: Ik heb getwijfeld over België
date: 2022-10-17T06:11:28.722Z
description: een tripje naar het exotische België
image: /images/uploads/whatsapp-image-2022-09-12-at-04.54.36.jpeg
---
Intussen is het al een maand geleden dat ik een uitstap deed naar het exotische België.

Ik was er uitgenodigd voor een lokaal huwelijk - de ideale manier om de lokale bevolking te leren kennen en hun cultuur.



Bij aankomst in de luchthaven was het alvast even aanpassen, zó veel volk! Ik treinde naar de bruid en kreeg veel knuffelkansen met het schattigste bruidsjongetje! Op mijn eerste avond kreeg ik meteen de lokale specialiteit voorgeschoteld: frieten van wat ze 'een frietkot' noemen. Een tikkeltje vettig, maar zéér lekker.



De dagen die volgden, kon ik genieten van een mengeling van jetlagvermoeidheid, gastronomie, maar vooral zeer goed gezelschap.



Op zaterdag was het dan zover: het huwelijk! Om 7u30 uit de veren voor een fancy kapsel en mooie make-up, en gaan met die banaan!



Er was een prachtige en emotionele dienst, gevolgd door een lekker glaasje cava. In de namiddag was er een chill-momentje en om 17u was er opnieuw cava. Die Belgen lusten alvast graag een glaasje!



Het dansfeest was geweldig, de mensen waren dronken, weggaan om 3u in de ochtend is geen optie.



Na dat onmisbare feest, was het bijna terug tijd om naar huis te gaan. Opnieuw afscheid van het mooie weer, de historische steden en de zalige feesten.



De weg terug naar huis was op z'n minst pittig te noemen, met 44 uren op de teller, van deur tot deur :')
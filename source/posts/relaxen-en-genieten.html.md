---
title: Relaxen en genieten
date: 2022-04-29T09:32:41.354Z
description: Onze eerste, zeer aangename kennismaking met Nieuw-Zeeland
image: /images/uploads/20220405_180348.jpg
---
Ondanks het serieus stressy vertrek, raakten we op tijd in ons vliegtuig.
Na 27 lange uren vliegen - yes, WE MADE IT! 
Languit in ons bed ploffen en lekker uitslapen. De daaropvolgende dagen waren voorbehouden voor uitrusten, genieten 
van ons uitzicht en de jetlag verteren.

Nadat we even bekomen waren aan de rand van Auckland, trokken we naar de Coromandel, 
een schitterend schiereiland op zo'n 120km van Auckland. Voor mij (Sarah) de eerste keer dat ik met de auto reed. 
Toch wat spannend, aan de linkerzijde van de weg, schemerend, door een serieus kronkelend weggetje naar onze B&B. 
Bij aankomst was het donker, dus nestelden we ons gezellig in de zetel.

's Ochtends wachtte ons een prachtig uitzicht, vanuit ons slaapkamerraam. Een ontbijtje in de stralende zon, met uitzicht op het felblauwe water van de oceaan. 

We bezochten 'Hot Water Beach', waar je bij laagtij op de juist plek een putje kan graven om te genieten van een natuurlijke hottub. Iets te ver en het was koud, iets te dicht en het was héét. 
Net voor de zonsondergang gingen we naar Cathedral Cove: een strand met een prachtige rotsformatie.
Normaal gezien worden de toeristen hier met bussen afgezet, maar wij waren hier alleen, zalig!

Voor de ongelooflijke stranden is Coromandel duidelijk de place to be! 
Net als je denkt, nu kan het niet beter, komt er nog een mooier strand, vaak desolaat. 

Op weg naar onze volgende bestemming, Rotorua, aten we de lokale delicatesse: groene mossels. 
Reusachtige mosselen met een mooie, groenachtige schijn op de schelpen. Beetje raar voor ons, we rekenen ons nog niet meteen tot de fanclub!

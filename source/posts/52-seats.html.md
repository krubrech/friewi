---
title: 52 Seats
date: 2022-05-22T23:45:17.917Z
description: "Een moeilijke uitdaging ... "
image: /images/uploads/IMG_20220519_165651.jpg
---
Nu het dagdagelijkse leven hier stilaan vorm krijgt zoeken we ook wat activiteiten voor in onze vrije tijd. Sarah heeft al een naaimachine gescoord, en de tennisclub is al vertrouwd terrein.


Ik heb me ondertussen bij de Blenheim Trail Runners aangesloten, een vrijblijvende groep van lokale lopers. Ze organiseren lange trailruns, maar tijdens de week gaan ze trainen in de  `Wither Hills` . Naast de vele weekendexcursies die ze organiseren, dagen ze hun lopers ook ieder jaar uit met een uitdaging: probeer in dat jaar 52 keer vanaf beneden op een bepaald punt in de Withers te geraken.

De hills zijn notoire kuitenbijters, en maken al snel 350 hoogtemeters op enkele kilometer. Ik heb geluk, dit jaar ligt het te bereiken punt aan onze kant van de Withers (de ingang tot het park is maar 200m van onze deur).
Jane's Seat is een van de vele bankjes met een fantastisch vergezicht opgedragen aan overleden personen verspreid door het Nieuw-Zeelandse landschap. In Wilderness Magazine werd [Jane's verhaal](https://www.wildernessmag.co.nz/gone-but-not-forgotten/) samen met dat van andere onlangs eens opgehaald.

Vorige week kon ik nummer 1 afvinken, mijn excuses voor de afgepeigerde selfie. 52 zal gezien 4 maand achterstand pittig worden.

In elk geval geen excuus meer om die loopschoenen niet aan te trekken...

---
title: Beginnersfouten
date: 2022-07-25T04:23:18.893Z
description: Don'ts voor weekendjes in Nieuw Zeeland
image: /images/uploads/IMG_20220709_154422.jpg
---

Naast onze grotere trips proberen we er tijdens de weekends zoveel mogelijk op uit te trekken. Om ons in te burgeren doen we de activiteiten die de doordeweekse Kiwi ook zou doen, met wisselend succes. Bij deze willen we jullie alvast de beginnersfouten besparen door onze eigen ervaringen te delen.

- 1. Neem je oordoppen mee

Een eerste poging voor een leuk weekend was er al in april toen we in een DOC (Department of conservation) hut gingen overnachten. We maken het niet te moeilijk dachten we, een uurtje wandelen van de wagen net bij mount Arthur (Kahurangi).
Een gezellige gezinnetje van 3 was al in de hut aanwezig. Helaas hadden we om 4 uur 's nachts nog geen oog dicht gedaan. Je hebt snurken, maar wat de man des huizes voortbracht van een heel andere niveau. Dan maar midden in de nacht een uur terug wandelen en in de wagen slapen ...

 - 2. Vul je tank voor je vertrekt

Een aantal weken geleden gaan skiën, een uurtje rijden. Een kwartje tank, zal wel lukken. Oeps beginnersfoutje, een uur later met range 0 en nog 5 km te gaan strompelen we tot bij het dichtste tankstation. Dan waren we nog niet bij de eindbestemming, met wat vertraging rijden we op een vorstig binnenbaantje tot aan de shuttlebus. Plots toch even glijden terwijl we nog niet eens op de latten staan. Halfweg de baan zien we er eentje in de gracht geparkeerd.  Het skipark zelf bleek al niet van de simpelste, en met mijn beperkte ervaring was het eerder vallen en opstaan. Maar goed, vast en zeker krijgen we nog eens een kans om wat meer te oefenen. In elk geval, ik heb nog steeds PTSD als ik er voorbij rijd.

- 3. Vergeet je aansteker niet

De oermens was nog zo dom niet, met dat ideetje genaamd vuur. Tijdens een looptochtje plande ik me nogmaals aan een DOC hut te wagen, gezellig alleen, lekker koud, typisch voor mij helaas aansteker vergeten. Nogal cruciaal, de wakke stekjes die er te vinden waren bleken een enig sprakkeltje hoop, maar die veranderde snel in pure wanhoop toen ik een voor een 39 kopjes van lucifers eraf rukte. Gevriesdroogd voedsel met koud water: 0 op 5 sterretjes.

- 4. Zit niet te lang in het water

Meer succes hadden we in Hanmer Springs, het mountainbiken was er echt top, voor elk wat wils. De zondag een hele dag in de hotsprings afgewisseld met een wildwaterbaan. Van de website: `You’ll love the silky feel of the mineral rich water, which is infused with sodium, chloride, boron, calcium and carbonate.` De dag erop had ik precies toch wel een jeukje van al dat chemisch geweld. Misschien toch iets te lang in het 42 graden bad gezeten.

- 5. Misschien toch een reservebril bestellen

Door alles in ons kleine kluisje te duwen had ik bovendien mijn bril gebroken. Sarah was de chauffeur van dienst, ik tracht het te tapen met de verbanddoos. De wissel was snel weer voorbij, toen de getapte bril op mijn stuur uit elkaar viel...

Dus je weet het, wie naar nieuw

Maar al bij al, waren dit allen kleine setbacks, de lijst do's die we misschien in een volgende blogpost nog eens bovenhalen zal ongetwijfeld veel langer zijn. Ik heb er al eentje, rij gewoon op een dag even de French Pass op, een verlaten uithoek van de Marlborough sounds met een rijke geschiedenis. Niets of niemand aanwezig en ongelofelijke vergezichten...

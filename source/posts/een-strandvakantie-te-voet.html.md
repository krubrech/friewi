---
title: Een strandvakantie te voet
date: 2022-06-11T23:00:02.923Z
description: Wandeltocht dag 1-3
image: /images/uploads/img_20220606_104141.jpg
---
Na een kleine 2 maand werken in NZ was het al zover: ons eerste verlof in de vorm van een zesdaagse wandeltocht in het nationaal park Abel Tasman. Ze voorspelden 6 dagen regen, maar koppigaards als we zijn, besloten we toch te vertrekken.


Dag 1: 
na een mooie autorit van om en bij 3 uurtjes, kwamen we aan bij het startpunt. We aten nog een snelle lunch in de auto (regen...) en waren klaar voor de start.
Een rustige eerste dag met 12km voor de boeg toonde ons onderweg al de eerste prachtige stranden. 
De eerste hut zou meteen de meest luxueuze hut zijn, er was zelfs WiFi en een gsm-oplaadpunt. Al onze natte kleren op een rek boven het vuur en we waren klaar voor ons avondeten. Oeps, nog maar 16u.. dan toch nog wat bezighouden? 
We leerden een stel sympathieke Nederlanders kennen en speelden enkele gezelschapspelletjes tot het tijd was om de slaapzak in te kruipen.


Dag 2: 
Opstaan onder een stralend blauwe hemel, yes! 
Vandaag staat de langste dag op het programma, wandelen van Anchorage naar Awaroa hut, zo'n 22km. De weg leidt ons langs ongelooflijke stranden en prachtig regenwoud, op en af de heuvels. Ondanks het gebrek aan echte bergen blijkt het toch niet echt een vlakke wandeling te worden.
We genieten van de zon bij een zalige picknick op strand, terwijl we proberen de weka's op afstand te houden. Die kip-achtige vogels lijken overal te zijn waar er mogelijkheden zijn op voedselresten.
Awaroa hut blijkt opnieuw een mooie hut, zonder elektriciteit, maar met een koude buitendouche en water dat niet gekookt hoefde worden.
Na een lekkere pasta pesto kletsten we nog een beetje met andere hutslapers 


Dag 3: 
om 6u30 staan de anderen op, voor ons helaas ook wakker worden. Het regent pijpenstelen. Vandaag steken we een [estuarium](https://letmegooglethat.com/?q=estuarium) over en dat kan enkel bij laagtij on 9u. We ontbijten op het gemakje en tegen ons vertrek is de hemel mooi opgeklaard. De oversteek gaat op blote voeten op het strand en door enkele lage riviertjes. Na 2 uurtjes komen we opnieuw wat in de bewoonde wereld, of toch op een grote camping. Hier verwachten we een zak met eten voor de rest van de tocht, die met de boot gedropt zal worden. Het vergde wat vertrouwen, maar het eten is er, joepie, new supplies!!
Net wanneer we in de derde hut aankomen begint het opnieuw hard te regenen, fioew, net op tijd! Het duurt even voor we het vuur in gang krijgen en de hut is een soort creepy spookhuis, maar met vuur, eten en bescherming tegen de regen is alles snel vergeten! 

To be continued...
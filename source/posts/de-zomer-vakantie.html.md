---
title: "De zomervakantie"
date: 2022-05-22T23:45:17.917Z
description: "Avontuur op een intense reis"
image: /images/uploads/IMG_20220519_165651.jpg
---

De zomervakantie is ondertussen al 3 weken achter de rug, maar toch even tijd nodig gehad om het allemaal te verwerken. Het was een reis naar het uiterste zuiden van Nieuw-Zeeland inclusief overstap naar Stewart Island.

En, we hoefden dit niet alleen te doen. Gunther was er na zijn 66u onderweg uiteindelijk toch geraakt en werd meteen in het avontuur gestort.

Enkele boxen moesten nog worden gecheckt: Een kiwi zien in het wild! Yes. (Iets wat Gunther deed na minder dan 72u in het land, wat vele Nieuw-Zeelanders in hun hele leven niet overkomt.) Cave raften met bijhorende gloeiworm tunnel. Downhill mountainbiken in Queenstown, het mekka van het mountainbiken hier in Nieuw-Zeeland. Zwemmen met dolfijnen. Een jet boat nemen tot het midden van mount aspiring national park. En voor het eerst in ons leven een golf kunnen surfen!

Ondertussen pikten we ook nog het spelletje disk golf op. (Met frisbees op een golfterrein naar een mand gooien) En af en toe konden we Gunther ook overtuigen om te wandelen als het niet was om een frisbee uit een boom te halen. we bereikten de top van Gertrude saddle.

Af en toe moest ik het teveel aan energie nog kwijt door een lang loopje, zo heb ik toch de `Great walks` Routeburn, Rakiura en een stuk van de Keppler track kunnen afwerken.

De vele foto's gaan ons moeten helpen de herinneringen bij te houden, want op korte tijd is er heel veel gebeurd.

Kerst en nieuw hadden een speciale sfeer, die kwam maar niet door het zomergevoel. Op kerst een leuke barbecue op de camping, op nieuwjaar konden we wel nog een leuk concertje meepikken in de studentenstad Dunedin.

Meer en meer krijgen we het gevoel dat er nog weinig plaatsen in het Zuidereiland waar we niet geweest zijn. Getuige ook de scratchmap die ik voor mijn verjaardag kreeg. Maar daarmee blijft toch het gevoel dat de schoonheid vaak zit in de kleine details en onbekende plekjes weg van de toeristische begane paden. Nieuw-Zeeland heeft zeker nog niet al haar geheimen prijs gegeven.

Het is uitkijken naar onze volgende bezoekers, want voor hen staat ook alweer een avontuur te wachten...







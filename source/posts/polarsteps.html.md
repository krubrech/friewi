---
title: PolarSteps
date: 2022-11-15T03:18:55.603Z
description: The long way round
image: /images/uploads/IMG_20221029_095005.jpg
---

Kaikoura, op anderhalf uur van Blenheim, is de plek voor onze nieuwe rendez-vous. Het werd er een bont allegaartje van Barbara en Peter, 2 jetlags, een camper, een walvis, een huurwagen, Louis en Marie, een mountainbike, zes nachtelijke treinen, wat dolfijnen, twee levende kreeften en onszelf. Dit allemaal aan het strand. Oh en ik ben de honderden zeehonden nog vergeten. Het was er ook een rare mix van emoties: Louis en Marie moesten helaas afscheid nemen, voor Barbara en Peter stond nog een avontuur voor de boeg.

Nu, onder het motto _*"waarom gemakkelijk als je het ook moeilijk kan maken"*_ hadden wij voordien een omweg van 12 uur gedaan om er te geraken. Via de westkust en Arthur's pass. Gelukkig was er nog wel het een en ander te zien op de weg.
De Paparoa track was ronduit spectaculair en Arthur's pass kwam verrassend uit de hoek met een landschap die je niet meteen in Nieuw-Zeeland zou plaatsen.

Onze nieuwe entourage bracht een hype mee vanuit de "my life is good"-show<sup>1</sup>: PolarSteps. Dat is een app waarmee je je reis nauwkeurig documenteert voor het thuisfront.
Het dagelijkse posten brengt de auteur in kwestie in een reflectieve modus, en zo krijgt het enthousiasme van de reizigers dag na dag een nieuwe boost.

Toegegeven niet iedereen schetst een waarheidsgetrouw beeld van de omstandigheden ter plaatse. Ik was dan toch aangenaam verrast toen de foto's van enkele doorzopen kiekens niet werden gecensureerd.

Onze dag 1 op de Queen Charlotte Track was inderdaad wat waterachtig, dag 2 bracht echter al terug de zon waar Marlborough voor gekend staat.

Ook ons 2e bezoek zag reeds een kiwi in het wild â€˜s nachts. (Het fruit is te gemakkelijk, het gaat over de vogel). Ze hadden er wel 4 uur stilte voor over.
Nu ja, wij kunnen niet onderdoen, dus hebben we ons al laten overhalen om toch ook eens met een halve Duitser 's nachts in de bossen van Okarito te gaan lopen.

Ondertussen kabbelen de weekends hier verder met de gebruikelijke activiteiten. We hebben nog een verborgen parel ontdekt op de streek, helaas kunnen we niet zeggen waar, anders is het niet meer verborgen.

Vorig weekend trokken we wat dieper de Clarence River Reserve in, we hebben er alvast een connectie aan overgehouden, een lokale jager neemt ons binnenkort eens mee op trip. Als dat maar goed komt.

Voetnoot

<sup>1</sup> voor de definitie van dit neologisme verwijs ik naar Peter.







